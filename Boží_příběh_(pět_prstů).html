<h1>Boží příběh (pět prstů)</h1>
<h2>1. Bohu na tobě záleží</h2>
<div class="floatleft"><img alt="Hand 1.png" decoding="async" height="37" src="files/Hand_1.png" width="30"/></div>
<div style="margin-left:25px">
<p><i>(Palec: nejdůležitější)</i>
</p>
<ul><li>Bůh nás stvořil, abychom s ním mohli žít v láskyplném vztahu.</li>
<li>Dává ti nabídku. Otázka je: co s tím budeš dělat?</li></ul>
</div>
<h2>2. Problém: Neděláme to, co Bůh chce, abychom dělali</h2>
<div class="floatleft"><img alt="Hand 2.png" decoding="async" height="38" src="files/Hand_2.png" width="30"/></div>
<div style="margin-left:25px">
<p><i>(Ukazováček: Ukazuje na jiné a obviňuje, ale problém je v nás)</i>
</p>
<ul><li>Máme velký problém v našem životě: Hřích.</li>
<li><i>Co je hřích?</i> Kradení, lhaní, zabíjení... (porušení desatera) je hřích.</li>
<li>Ale Boží standard je ještě vyšší:
<ul><li>Přemýšlet špatně o někom jiném, je hřích.</li>
<li>Pokud víš, co je správná věc, ale neděláš to, to je hřích.</li>
<li>Kořen hříchu: Myslíme, že víme lépe než Bůh, ignorujeme Ho a odmítáme Jeho lásku.</li></ul></li>
<li>Bůh je svatý a touží, abychom byli dokonalí.</li>
<li>Přestav si, že by někdo natočil video se všemi tvými špatnostmi: všemi tvými zlými skutky, sprostými myšlenkami a všemi situacemi, kdy sis myslel(a), že tě nikdo nevidí. Jak by ses cítil(a), kdyby to vyšlo najevo a ostatní by to video viděli?</li>
<li>Bůh neignoruje tyhle věci, ale následek hříchu je trest.</li>
<li>Naše hříchy nás ničí, způsobují nám duchovní smrt a oddělení od Boha.</li></ul>
</div>
<h2>3. Boží řešení: Ježíš Kristus zaplatil cenu za náš hřích</h2>
<div class="floatleft"><img alt="Hand 3.png" decoding="async" height="38" src="files/Hand_3.png" width="30"/></div>
<div style="margin-left:25px">
<p><i>(prostředníček je nejvyšší prst: Symbol kříže, kde Ježíš zemřel)</i>
</p>
<ul><li>Jak může být Bůh plný lásky, ale zároveň být soudce, který trestá hřích? Jak to jde dohromady?</li>
<li>Boží jedinečné řešení je Jeho syn, Ježíš Kristus.
<ul><li>On přišel na tento svět, žil dokonalý život a uzdravil mnoho lidí.</li>
<li>Jeho nepřátelé Ho zatkli, bili Ho a zabili Ho na kříži.</li>
<li>Ale o tři dny později se vrátil k životu!</li>
<li>On vzal na sebe náš trest, abychom měli odpuštění!</li></ul></li>
<li><i>Ilustrativní příběh: Dvě dvojčata</i></li></ul>
</div>
<h2>4. Bůh chce být s námi ve vztahu</h2>
<div class="floatleft"><img alt="Hand 4.png" decoding="async" height="37" src="files/Hand_4.png" width="30"/></div>
<div style="margin-left:25px">
<p><i>(prsteníček: Vztah s Bohem)</i>
</p>
<ul><li>Bůh udělal všechno pro to, aby náš porušený vztah s ním mohl být obnoven. Dává nám, společně se Sebou, nový a věčný život.</li>
<li>Teď se musíme rozhodnout: Přijmeš Jeho nabídku?</li>
<li>Ale musíme si uvědomit, že toto rozhodnutí má následky. Znamená to, že zanecháme náš starý život za sebou a začneme žít jako žil Ježíš.</li>
<li>Rozhodneme se tím, že se otočíme zády k hříchu a dovolíme Ježíši, aby nás očistil.</li>
<li>Je to jako na svatbě říkat „ano“. Když říkáš: „Ano,“ Bůh ti také řekne „ano“. On chce s tebou mluvit, postarat se o tebe a žít s tebou!</li></ul>
</div>
<h2>5. Duch Svatý tě podrží</h2>
<div class="floatleft"><img alt="Hand 5.png" decoding="async" height="37" src="files/Hand_5.png" width="30"/></div>
<div style="margin-left:25px">
<p><i>(Malíček: Potenciál pro růst)</i>
</p>
<ul><li>Když přijmeš Jeho nabídku, Bůh tě naplní svým Duchem.</li>
<li>Ten „Duch Svatý“ je, že dostáváš pro sebe Boží moc. Ukáže ti, co dělat, změní tvé slabiny a pomůže ti žít jako Ježíš.</li>
<li>Ostatní lidé s Duchem Svatým tě také budou podporovat a naučí tě, jak lépe Bohu porozumět, aby si tě mohl použít.</li></ul>
</div>
<h2>Dvě dvojčata</h2>
<p>Kdysi byla dvě jednovaječná dvojčata. Jeden z nich se, během puberty, odchýlil od správné cesty. Připojil se ke zlé partě a se svou rodinou nebyl vůbec v kontaktu. Nakonec se stal vrahem. Při jednom zátahu zastřelil člověka, který mu stál v cestě. U soudu viděl svého bratra poprvé po mnoha letech. Jeho bratr byl soudce! Zpočátku byl šťastný. „Super, je to můj bratr!“ pomyslel si, „měl by mě mít pořád rád! Dostane mě odsud.“<br/>
Jeho bratr, soudce, vynesl rozsudek - trest smrti! Bratr dvojče zuřil. „Proč jsi tak přísný?!“, zeptal se, „to není žádná láska!“ Ale soudce musel doržet zákon a plnit spravedlnost.
</p><p>Odsouzené dvojče čekalo na popravu, když náhle, uprostřed noci, se otevřely dveře. Byl to jeho bratr, dvojče! Zpočátku byl na něj naštvaný. „Proč jsi mě odsoudil k smrti?!“, vyčítal mu.<br/>
„Musel jsem; jsem spravedlivý. Ale mám pro tebe návrh. Oba vypadáme stejně. Pojďme si vyměnit oblečení. Já zůstanu tady a ty můžeš odejít.“<br/>
„Dobře, výborně!“, řekl jeho bratr a opustil vězení. Oslavoval celou noc, protože byl tak šťastný. Příští ráno si vzpomněl, „Počkej, poprava byla naplánovaná na dnešek v 9 hodin ráno.“ Došel k budově vězení a najednou uslyšel výstřel! Uvědomil si, že jeho bratr opravdu vzal jeho odsouzení na sebe! Byl naprosto zoufalý. Šel do domu svého bratra a našel tam od něj dopis. Stálo v něm, 
</p><p>„Jsi volný. Vzal jsem na sebe tvůj trest. Chci, abys od této chvíle žil můj život, abys byl upřímný a měl na paměti, co jsem pro tebe udělal.“
</p><p><br/>
</p>
<div style="background-color: #f9f9f9; border: 1px solid black; padding:5px">
<h2>Moje odpověď na Boží nabídku</h2>
<p>Bůh udělal svou část. Teď je řada na tobě…
</p>
<dl><dt>Přijal jsem jeho nabídku?</dt>
<dd>□ Ano    □ Ne    □ Nevím</dd>
<dt>Mám jistotu, že mám věčný život?</dt>
<dd>□ Ano    □ Ne    □ Nevím</dd>
<dt>Odvrátil/a jsem se od hříchu a špatných cest?</dt>
<dd>□ Ano    □ Ne    □ Trochu</dd>
<dt>Jsem si jistý, že jsem naplněn/a Duchem Svatým?</dt>
<dd>□ Ano    □ Ne    □ Nevím</dd></dl>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Co mi překáží?</h2>
<p>Čemu jsem nerozuměl? Kde si nejsem jistý?<br/><br/><br/>
</p>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Mluvení s Bohem: Mé další kroky</h2>
<p><i>Tady jsou návrhy na rozhovor s Bohem. Přidej cokoliv, co máš na srdci a co Bohu chceš říct. Když se u některých bodů cítíš nejistý, můžeš to říct Bohu upřímně. Požádej někoho, kdo už s mluvením s Bohem má zkušenost, podpoří tě.</i>
</p><p>Bože, které věci v mém životě nejsou takové, jaké je chceš Ty? Jakých špatností se mám zbavit?<br/><br/><br/>
Bože, děkuji Ti, že s Tebou můžu mluvit. Uvědomuji si, že jsem nežil podle Tvé vůle. Mrzí mě to. Prosím odpusť mi, že jsem _____________ (doplň, co ti Bůh ukázal).
</p><p>Ježíši, děkuji Ti za to, že jsi dal možné řešení a zemřel jsi za mě. Jsem připravený změnit svůj život a zbavit se všeho, co nazýváš hřích (špatnosti). Chci žít podle tvé vůle.
</p><p>Duchu Svatý, prosím Tě pomáhej mi s tím. Očisti mě a naplň mě.
</p><p><i>Když to všechno můžeš ze srdce říct, nech někoho, ať ti vysvětlí, jak vlastně vypadá začátek tohoto nového života (viz „<a href="/Baptism/cs">Křest ponořením</a>“ worksheet).</i>
</p>
</div>
<p><br/>
</p><p><br/>
</p>